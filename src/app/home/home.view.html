<div class="hero">
  <div class="hero--logo">
    <img src="graphics/logo.svg" alt="TAPE">
  </div>
</div>

<div class="events">

  <div class="event">

    <h2 class="event--title">Åbningsfest TAPE</h2>

    <time class="event--date">
      29. jan 2016 - 31. jan 2016
    </time>

    <div class="event--image">
      <img src="graphics/aabningsfest-tape.jpg" alt="Åbningsfest TAPE">
    </div>

    <div class="event--body">
      <p>TAPE åbner dørene op for et nyt spillested i Aarhus midtby, nærmere præcist Mejlgade 53, der i tidernes morgen også har været lokation for Musikcaféen. Med TAPE ønsker aktørerne at skabe et samlingspunkt for byens uafhængige koncertarrangører, der i høj grad har markeret sig i de senere år med bookinger, der har været med til at accelerere et progressivt musikmiljø på tværs af genrer.<br>
      ------<br>
      Live:<br>
      <a href="https://www.facebook.com/fossilsmusic/">FOSSILS</a><br>
      <a href="https://www.facebook.com/sohorezanejad/">Soho Rezanejad</a><br>
      <a href="https://www.facebook.com/thelovecoffin/">The Love Coffin</a><br>
      Modest<br>
      ------<br>
      Den 29. januar åbner TAPE officielt og præsenterer 10 navne over 2 dage fra den danske undergrund med rødder i henholdsvis Aarhus og København. De første navne kommer til at være gode indikatorer for nogle af de mange fremtidige koncerter, der vil finde sted på TAPE, men vil af gode grunde ikke være repræsentativt for TAPEs profil som helhed, idet at flere aktører vil spille ind over tid, og være med til at nuancere programmet musikalsk.</p>
      <p>Blandt de bagvedliggende kræfter fra initiativet findes blandt andet Raum Eins og Flux, der i den senere årrække har været eksponenter for den såkaldte musikalske undergrund både nationalt, men i særdeleshed lokalt, men der kan - endnu engang blandt meget andet - også forventes tilbagevendende temaaftener med fokus på eksperimental elektronisk musik og kuraterede shows af landets uafhængige plade- og båndselskaber.<br>
      ----</p>
    </div>

    <div class="event--meta-data">
      <a class="event--tickets">Køb billetter</a>
    </div>

  </div>

  <div class="event">
    <h2 class="event--title">Tape & Sun Ship: Laurrette Friis/DodeBum/Osgood</h2>
    <time class="event--date">9. feb 2016 kl. 21.00</time>
    <div class="event--image">
      <img src="graphics/laurrette-friis.jpg" alt="Laurrette Friis">
    </div>
    <div class="event--body">
      <p>Entré: 80 kr. / 60 kr. (for medlemmer)</p>
      <p>Maria Laurette Friis, Kresten Osgood og Dodebum, også kendt som Henrik Sundh, har tidligere krydset musikalske klinger i det nu hedengangne orkester Tys Tys. Nu har de tre igen fundet sammen og skaber her en grænsebrydende vokalmusik, hvor vilde energiudbrud, inderlighed, skønhed og galskab går hånd i hånd</p>
      <p>Der er vel næppe nogen helst som Kresten Osgood på den danske jazzscene. Som måske sin generations mest versatile musiker, har Osgood spillet i et utal af konstellationer og stilarter, på et væld af plader. Kresten Osgoods drivkraft er en enorm nysgerrighed og kærlighed til musikken, som kommer til udtryk i alt hvad han involverer sig i. Man ved aldrig helt hvad man får, når Kresten Osgood går på scenen, men kedeligt er det sjældent.</p>
      <p>Sangerinden Laurette Friis gjorde for alvor sit indtog på den danske musikscene med gruppen TysTys. Med en unik stemme, og i bandets minimalistiske udtryk fremstod Laurette Friis som sin helt egen, og sådan forholder det sig fortsat. I de senere år har hun skiftet de finurlige tekster og den påtaget-naiv/minimalistiske stemmeføring ud med et mere eksperimenterende udtryk, der fortsat placerer hende som et spændende og lytteværdigt bekendtskab.</p>
      <p>Under navnet Dodebum er den diplomuddannede pianist Henrik Sundh sprunget ud som elektronisk lydkunstner. Hans musik er ofte improvisationer, som bliver til under indflydelse af på forhånd ubekendte forhold, så som vejret, publikum, og spillestedets indretning. I sin karriere har Henrik Sundh/Dodebum samarbejdet med spændende navne indenfor både elektronisk musik og jazz, blandt andre Thomas Knak, Mat Maneri, Jakob Bro, Maria Laurette Friis, Rumpistol, Kresten Osgood, Snöleoparden, MC Jabber og Kirstine Stubbe Teglbjærg.<br>
      Tilsammen vil disse tre spændende musikere føre os på en rejse i lyd, som man ikke bør gå glip af.</p>
    </div>
    <div class="event--meta-data">

    </div>
  </div>

</div>
